---
layout: post
title:  "Rozpačité zahájení sezóny 2020"
date:   2020-06-14
description: Slavnostní zahájení prvního ročníku Brněnské Klíšťové Ligy neproběhlo zrovna podle představ, sezóna však běží!
---

Slavnostní zahájení prvního ročníku [Brněnské Klíšťové Ligy](https://www.geocaching.com/geocache/GC8HPY2_brkl-brnnska-klisova-liga-2020-zahajeni)
neproběhlo zrovna podle představ (neproběhlo vůbec - pozn. redakce), hospody zavřené,
lidi zalezlí doma a klíšťata o hladu. Jak se ale začala města vyprazdňovat a lesy
plnit jinak městskými tvory, bestiím otrnulo a pustily se s vervou dobývat své hostitele.
Neznajíce studu či kouzla osobního prostoru, zahryzávají se do těl s chutí ještě větší
než v předešlých letech<sup>[[chybějící citace](/citation-needed.html)]</sup>.

Ani pokožka kačerů neunikla nežádoucí pozornosti kusadel Brněnských klíšťat, a
tak k dnešnímu dni evidujeme na 35 závrtů (na terminologii pořád pracujeme). Půjde-li
to takhle dále, budeme mít koncem sezóny k dispozici data, která jsou stěží
statisticky významná. Děkujeme!
